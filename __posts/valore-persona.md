---
title: "Una Società Felice"
excerpt: "Che cosa davvero serve ad una società per essere felice? Abbiamo forse sempre sbagliato a voler considerare il realizzamento come una questione puramente personale?"
coverImage: "/images/valore-persona/cover.jpg"
date: "2021-12-15T19:53:58Z"
isDraft: false
author:
  name: "Momochi"
  picture: "/assets/images/authors/tim.jpeg"
ogImage:
  url: "/images/valore-persona/cover.jpg"
---

L'anno era il 20XY, quando cadde l'ultimo barlume di uno spazio personale. Il confine labile che divideva il privato e il pubblico, già colpito dal periodo di terrore di inizio secondo millennio e dalla paura delle pandemie dei decenni centrali dello stesso, si sgretolo in un silenzio indifferente.

Il dubbio esasperato verso l'Altro aveva avvelenato lentamente ogni nostra relazione e ci rendeva sempre più soli, nonostante il SocialVerso e le relazioni neuro-aumentate ci avessero promesso nuove esperienze sociali di relazione.

Quanto più ci immergevamo in attività sociali, tanto più la nostra individualità spiccava inadeguata nella folla in cui volevamo perderci. Ingombrante per noi e spaventosa per gli altri, iniziammo seriamente a pensare come liberarci della nostra libertà.

Il primo passo fu il capire come rafforzare tutti quei processi naturali e sociali che portavano all'omologazione di diversi infelici individui in una spensierata folla informe. La risposta fu semplice: avremmo attaccato tasche e portafogli. Il sistema di credito sociale cinese fu preso a modello e, sfruttando le nuove tecnologie, espanso e potenziato. Per poter tacitare le briciole di coscienza individuale che ci rimanevano, facemmo passare queste misure come necessarie per ristabilire la Fiducia della Società. Come si poteva avere paura, ci ripetevamo, di qualcuno di cui Tutto era saputo, riconosciuto e parametrizzato secondo standard accettati da tutti?

Avremmo potuto fermarci qui, ma si sa, l'avidità umana non ha limiti. La "socialità" divenne la moneta corrente della nostra società e il fattore dominante della nostra cultura. Sin da piccoli, ai nostri bambini veniva insegnato che l'unica cosa importante era adeguarsi agli standard comuni e che la propensione al farsi riconoscere era una cosa di cui profondamente vergognarsi.

Ovviamente si rese necessario trovare un posto "tranquillo" per tutti quegli squilibrati che avevano difficoltà all'adeguarsi alla nostra società. Fonte di stress e disagio per i nostri cittadini modello, fu facile far sparire questi derelittie chiudure un occhio sui mezzi crudeli, certo, ma necessari per mantenere la Fiducia che avevamo riconquistato.

La nostra guerra alla libertà personale, o nella sua nuova denonimazione Egoismo Impuro, si potè dire finalmente vinta quando il concetto di diritti fondamentali dell'uomo furono aboliti del tutto e qualsiasi disturbo legato a responsabilità di governo affidato ad una nuova elitè di Ingegneri Sociali dediti al rendere sempre più efficente la nostra Società. Poco importava del resto che il mio vicino taciturno sparisse inspiegabilmente dall'oggi al domani,se questo comportava il proseguio della mia spensierata esistenza.

Fu così, alla soglia di un nuovo secolo, che l'umanità scopri per la prima volta che bastava davvero poco per essere felici: bastava far finta di esserlo.
